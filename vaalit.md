---
layout: single
author_profile: true

title: Kuntavaalit

toc: true
toc_label: "Vaalikamppanjastani"
toc_sticky: false

excerpt: "Vasemmistoliiton kuntavaaliehdokas Rovaniemellä!"
header:
  overlay_image: /assets/images/header10.jpg
  overlay_filter: 0 # same as adding an opacity of 0.5 to a black background
  caption: "Kirkkolampi"
---
# Miksi olen ehdolla?
![Joni-Matti Koskinen](/assets/images/custom.png){: .align-right}
Olen ehdolla kuntavaaleissa Rovaniemellä Vasemmistoliiton listalla, koska haluan olla päättäjänä mukana rakentamassa rakkaasta kotikaupungistani mahdollisuuksien kaupunkia, joka on elinvoimainen ja yhdenvertainen. Rovaniemen tulisi olla kaupunki, jonka jokainen tuntisi omaksi kaupungikseen, jonne on hyvä jäädä rakentamaan elämää.

Länsikankaan kasvattina Rovaniemi kaikkine puolineen on aina ollut minulle rakas kotikaupunki. Minulle on aina ollut ilo ja ylpeys tehdä sen aseman ja tunnettavuuden eteen työtä jo järjestö- ja yhdistystoiminnan parissa.

Kuntavaaleihin lähteminen oli helppo päätös, koska kuntatasolla tehdään ne päätökset, jotka näkyvät rovaniemeläisten arjessa ja ympäristössä. Päätökseni lähteä mukaan politiikkaan syntyi vuoden 2023 eduskuntavaalien jälkeen, koska en enää kokenut pelkän äänestämisen riittävän yhteisten asioiden ajamiseen. Tällä hetkellä toimin Rovaniemen Vasemmistoliiton kunnallissihteerinä.

# Minusta lyhyesti

Olen 35-vuotias sähkövoimatekniikan insinööri, joka työelämän ohessa opiskelee politiikkatieteitä Lapin yliopistossa. Sivuaineinani opiskelen kansainvälistä oikeutta, filosofiaa ja teologiaa. Ammattikoulutukseltani olen sähköasentaja, joten opiskelen yliopistossa poikkeuksellisesti ilman ylioppilastutkintoa. Osan opinnoistani olen suorittanut vaihto-oppilaana Pázmány Péterin katolisessa yliopistossa Budapestissa, Unkarissa.

Opinnoissani olen perehtynyt juurikin Unkarin politiikkaan ja yhteiskuntaan, joka on ollut omiaan syventämään käsitystäni politiikasta ja sen tekemisestä. Se on myös opettanut näkemään suomalaisen yhteiskunnan toisesta näkökulmasta, joka on kasvattanut arvostustani sitä kohtaan entisestään. Valitettavasti juuri tällä tutkimusmatkalla olen päässyt näkemään ja syventymään myös niihin länsimaista demokratiaa rapauttaviin ilmiöihin, jotka ovat nousseet esiin myös muissa länsimaissa Suomi mukaan lukien.

# Vaaliteemoistani lyhyesti

Rovaniemi on elinvoimainen korkeakoulukaupunki, joka elää koronapandemian jälkeistä murrosaikaa, mikä näkyy matkailun räjähdysmäisenä kasvuna. Moni meistä pohtii ihan aiheesta, että millainen tulevaisuuden Rovaniemi mahtaa olla ja kenen ehdoilla sitä rakennetaan.

## Sopivia asuntoja kaikille ja elinvoimaiset kylät

Kaupunkimme elinvoimaisuuden takaamiseksi tarvitsemme ennen kaikkea sopivia asuntoja kaikille. Niiden puute ja korkeiksi kasvaneet vuokrat eivät saisi olla esteenä täällä asumiselle. Ei ole oikein käännyttää tänne muuttamaan kiinnostuneita opiskelijoita ja paluumuuttajia asuntotilanteen takia. Meidän tulee edistää elinvoimaa myös meidän kylissä, koska elinvoimaiset kylät ovat koko Rovaniemen etu.

## Laadukas kasvatus ja koulutus

Kasvatusta ja koulutusta ei tulisi nähdä vain kulueränä, vaan ne ovat aina sijoitus tulevaisuuteen.

Oppilaille tulisi tarjota niukkuuden sijaan laajalti valinnaisia aineita ja riittävät oppimateriaalit. Oppilaiden keskuudessa juuri valinnaiset aineet ovat toivottuja, koska niihin nuori voi kohdistaa omia mielenkiinnon kohteitaan. Digitaaliset oppimateriaalit eivät sovi kaikille oppilaille, koska digitaalisten laitteiden käyttö voi olla hankalaa ja häiritsevää.

Kouluissa on otettava myös erityislapsien tarpeet entistä enemmän huomioon. Tiedän tämän asian tärkeyden oman taustani takia, koska olen itse käynyt kouluni normaalikouluissa kuulovammaisena oppilaana.

## Kulttuurin tukeminen

Kulttuurin tukeminen on tärkeää juuri näinä aikoina, kun hallitus tekee ennennäkemättömiä leikkauksia. Kulttuuri luo hyvinvointia, joten sen monipuolisesta tarjonnasta ja saavutettavuudesta on pidettävä huolta.

Kulttuuri on myös elinvoima- ja vetovoimatekijä. Kulttuuriala on merkittävä työllistäjä ja monipuolinen kulttuuritarjonta vetää tänne matkailijoita, mutta antaa ihmisille myös syyn jäädä tänne asumaan. Erityisesti nuoret kokevat, ettei Rovaniemen kulttuuritarjonta ole sitä mitä he toivoisivat, jolloin muut paikkakunnat vetävät heitä puoleensa opintojen jälkeen.

Rovaniemen kulttuurielämän edistämiseksi kannatan ehdottovasti Valoaseman ja lasten kulttuurikeskuksen rakentamista.

## Kestävämpi matkailu

Meidän tulee kehittää ympärivuotista kestävämpää matkailua, joka huomioi paikalliset ja luo tänne pysyvämpää työllisyyttä ja verotuloja. Kausimatkailussa ongelmana on se, etteivät kaikki kausityöntekijät ole kirjoilla Rovaniemellä, jolloin verotulot menevät muualle. Ympärivuotinen matkailu mahdollistaisi pysyvämmän työllistymisen, joka mahdollistaa myös asettumisen Rovaniemelle.

Kaupunkiamme tulisi rakentaa ensisijaisesti asukkaiden ehdoilla, eikä suinkaan matkailun. Keskeiset palvelut, kuten esimerkiksi uusi uimahalli tulee rakentaa keskustan alueelle. Sitä ei tulisi rakentaa Ounasvaaralle, joka tulisi erityisen luontoarvonsa takia muutenkin suojella liikarakentamiselta.

## Esteetön ja yhdenvertainen kaupunki

Tehdään Rovaniemestä määrätietoisesti esteetön ja yhdenvertainen kaupunki. Sen tilojen ja palvelujen tulee olla esteettömiä ja saavutettavia kaikille.

Jokaisen tulee saada kuulua olla omana itsenään osa yhteisöämme ja kaupunkiamme. Meidän tulee edistää ja varmistaa, että jokaisella on vaikuttamismahdollisuus Rovaniemen asioihin ja päätöksentekoon. Rovaseudun työllisyysalueen tulee edistää nuorten lisäksi erityisesti vammaisten työllistymistä.

# Vaalikoneet
Suorat linkit vastauksiini vaalikoneissa (jos mahdollista):
- [Lapin Kansan vaalikone](https://www.lapinkansa.fi/kuka-on-sinulle-sopivin-ehdokas-alue-ja-kuntavaale/11550115#/ehdokas/766/66990)
- [Nuorten vaalikone](https://nuortenvaalikone.openvaa.org/fi/results/candidate/qe7etlzjey2fl6e8z0phgo75?constituencyId[0]=dysqk3wkdwoks06zo7cxwm1t&constituencyId[1]=szysflyrtf6p3p8jznhafvxh&nominationId=auto_8157900679865663)
- Sanoman vaalikoneet:
    - [Helsingin Sanomat](https://www.vaalikone.fi/kunta2025/hs/ehdokkaat/012f3498-4d03-4832-8e61-3bcca25964c8)
    - [Iltasanomat](https://www.is.fi/politiikka/art-2000011070516.html)
- [Uskonnonvapaus-sivun vaalikone](https://uskonnonvapaus.fi/vaalit/kunta25/ehdokas/1690)
- [Ylen vaalikone](https://vaalit.yle.fi/vaalikone/kuntavaalit2025/193/ehdokkaat/5175)