---
layout: single
classes: wide

title:  "Yhdessä kuuhun"

categories: [avaruus, historia]
---

**50 vuotta sitten ihminen astui kuun kamaralle. Mitä jos sen olisivat tehneet Yhdysvallat ja Neuvostoliitto yhdessä?**

![image-right](/assets/images/kuvat/kuu-1.jpg){: .align-right}
Apollo 11 -avaruuslento lähti matkaan 16. heinäkuuta 1969 mukanaan astronautit **Neil Armstrong**, **Michael Collins** ja **Edwin "Buzz" Aldrin**. Neljä päivää myöhemmin 20. heinäkuuta Armstrong astui ensimmäisenä ihmisenä Kuun kamaralle. Historiallista hetkeä on muisteltu hyvin monella tavalla, joihin on kuulunut esimerkiksi Apollo 11 -avaruuslentoa koskevat "mitä jos?"-ajatukset.

Tunnetuin "mitä jos?" -ajatus on varmasti salaliittoteoria, jonka mukaan avaruuskävely(t) on lavastettu. Toinen viime päivinä usein esillä ollut ajatus on ollut ajatus siitä, että avaruuslento olisi epäonnistunut ja astronautit olisivat kuolleet matkalla tai jääneet Kuun pinnalla. Tästä on esimerkiksi nostettu esiin Yhdysvaltain presidentille **Richard Nixonille** kirjoitettua puhetta, jonka hän olisi pitänyt astonauttien kuoltua.

Vähemmälle huomiolle on kuitenkin jäänyt ajatus siitä, että kylmästä sodasta huolimatta ensimmäinen kuukävely olisi toteutunut Yhdysvaltojen ja Neuvostoliiton yhteisellä avaruuslennolla. Sen toteutumisen mahdollisuuksia voidaan vain spekuloida, koska sen toteutumisen esteenä oli kuitenkin mainittu kylmä sota – vaikkakin kylmä sota tarjosi myös syynsä yhteistyölle. Ehdotus oli kuitenkin mielenkiintoinen, joka ennestään korostaa ehdotuksen tehneen Yhdysvaltain presidentin **John F. Kennedyn** omalaatuisuutta, jonka asiosta on myös Yhdysvaltain avaruusohjelman suunnaksi otettiin Kuu.

**Johdossa jossain, jäljessä toisaalla**

![John F. Kennedy](/assets/images/kuvat/kuu-2.jpg){: .align-right}
Apollo-ohjelma oli muodostumassa kysymykseksi, joka voisi ratkaista Kennedyn uudelleenvalinnan presidentiksi vuonna 1964, koska Yhdysvallat oli jäänyt jälkeen avaruustutkimuksessa Neuvostoliitolle. Vuonna 1957 Neuvostoliiton Sputnik 1 -sateliitista tuli ensimmäinen Maata kiertävä keinotekoinen sateliitti ja Juri Gagarinista tuli 12. huhtikuuta 1961 ensimmäinen avaruuteen matkustanut ihminen. Jälkimmäisen tapahtuessa Kennedy onnitteli neuvostoliittolaisia insinöörejä ja tiedemiehiä, jotka olivat tehneet tämän poikkeuksellista laatua olevan teknisen suorituksen mahdolliseksi.

Kennedy ymmärsi tilanteen ironian: pelkistetysti tilanne oli se, että Neuvostoliitto oli kehittänyt tarvittavia tehokkaampi kantoraketteja, koska neuvostoliittolaiset ydinkärjet olivat yhdysvaltaisia suurempia ja painavampia. Tämä mahdollisti samalla ensimmäisen ihmisen lähettämisen avaruuteen, vaikka muuten teknologian osalta Yhdysvallat saattoi olla Neuvostoliittoa edellä. Paineet Neuvostoliiton ohittamisesta kasvoivat, vaikka Kennedy tyynnytteli tilannetta kertomalla hyvien uutisten seuraavan huonoja. Jälkiviisaina voimme todeta hänen olleen oikeassa, koska kahdesta takaiskusta huolimatta Yhdysvallat lopulta voitti kilpajuoksun Kuuhun – kiriminen, josta jokainen Sid Meier's Civilization -pelisarjan ystävä on varmasti kateellinen.

**Kilpailulta vapaa avaruus**

>I include among these possibilities a joint expedition to the moon. Space offers no problems of sovereignty; by resolution of this Assembly, the members of the United Nations have foresworn any claim to territorial rights in outer space or on celestial bodies, and declared that international law and the United Nations Charter will apply. Why, therefore, should man's first flight to the moon be a matter of national competition? Why should the United States and the Soviet Union, in preparing for such expeditions, become involved in immense duplications of research, construction, and expenditure?
>
>– **John F. Kennedy**, puhe YK:ssa ennen 18. yleiskokoutta, 20. kesäkuuta 1963.

Kennedy tiettävästi ehdotti yhteistyötä Neuvostoliitolle muutamaan otteeseen, mutta näkyvin niistä tapahtui YK:ssa ennen 18. yleiskokousta pitämässään puheessaan – kaikkien jäsenvaltioiden edessä. Tuolloin puheessaan Kennedy totesi, ettei ensimmäisessä lennossa kuun kamaralle pitäisi olla kyse valtioiden välisestä kilpailusta, koska kukaan ei omista tai voi valloittaa ulkoavaruutta. Tämä tarjosi mahdollisuuden sille, että lopulliseen tavoitteeseen pyrittäisiin kilpailun sijasta yhteistyöllä.

Neuvostoliitto ei tarttunut tarjoukseen, mutta vähän väliä on esitetty väitteitä muun muassa siitä, että **Nikita Hruštšov** olisi ollut kuitenkin kiinnostunut ehdotuksesta. Vaikka Hruštšov olisi lämmennyt ajatukselle yhteistyöstä, olisi hänen kuitenkin pitänyt saada myös muut valtaapitävät asian puolelle. Kylmää sotaa käyville Yhdysvalloille ja Neuvostoliitolle yhteistyö olisi sodankäynnin näkökulmasta avannut mahdollisuuden kerätä tietoa toistensa teknologioista, josta olisi voinut olla hyötyä.

![John F. Kennedy ja Nikita Hruštšov](/assets/images/kuvat/kuu-3.jpg){: .align-center}

Kennedyn ajatuksena tuntui ainakin jossain vaiheessa olleen puhdas usko siihen, että yhteistyö olisi tuonut maailman eri tavalla näkevät valtiot lähelle toisiaan. Lähimuistissa oli vielä Kuuban ohjuskriisin 13 päivää, jonka päättymistä edesauttoi Kennedyn ja Hruštšovin suora keskusteluyhteys. YK:lle antamassaan puheessaan Kennedy kuitenkin mainitsi myös valtioiden päällekkäiset taloudelliset panokset avaruusohjelmiin. Rahallisen panoksen jakaminen olisi todennäköisesti ollut mieluista, koska Apollo-ohjelman järkevyyttä ja tarpeellisuutta mitattiin juuri sen hintalapun kautta. Kennedy itsekin kerran totesi toivovansa Yhdysvaltojen olevan Neuvostoliiton edellä jossain muussa ihmiskunnalle järkemmässä asiassa, kun hänelle valkeni Yhdysvaltojen olevan Neuvostoliittoa jäljessä avaruuskisassa.

**Mitä jos?**

Kennedyn salamurhan ja Hruštšovin erottamisen jälkeen yhteistyötä ei suuremmin enää ehdoteltu. **Lyndon B. Johson** ja Nixon eivät tiettävästi yhteistyötä halunneet ja Hruštšovin seuraajaksi valittiin kukapa muu kuin **Leonid Brežnev**. Voimme vain jäädä haaveilemaan, että millä tavalla yhteistä ensimmäistä kuukävelyä muisteltaisiin ja millainen sen merkitys olisi nykypäivänä.

![Kansainvälinen avaruusasema](/assets/images/kuvat/kuu-4.jpg){: .align-center}

Tässä maailmassa tapausta pidemminkin muistellaan ja nostetaan esiin, kun keskustellaan Kennedyn presidenttikaudesta ja hänen persoonastaan. US - USSR suhteet    JFK ja Nikita   Muistella Kennedyn ajatusta kilpailulta vapaasta avaruudesta    Ehkä hyvä myös muistella JFK

**Kuvat**

- *Maapallo Apollo 8:sen valokuvaamana*, [NASA](https://commons.wikimedia.org/wiki/File:Earth-moon.jpg) (Public domain).
- *John F. Kennedy ja Wernher von Braun vuonna 1963*, [NASA](https://www.nasa.gov/multimedia/imagegallery/image_feature_2353.html).
- *John F. Kennedy ja Nikita Hruštšov Wienin tapaamisessa vuonna 1961*, [John Fitzgerald Kennedy Library](https://commons.wikimedia.org/wiki/File:John_F._Kennedy,_Nikita_Khruchchev_1961.jpg) (Public domain).
- *Kansainväinen avaruusasema 23. toukokuuta 2010*, [NASA](https://commons.wikimedia.org/wiki/File:STS132_undocking_iss2.jpg) (Public domain).
