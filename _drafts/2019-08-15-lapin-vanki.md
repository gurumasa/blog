---
layout: single
classes: wide

title:  "Mie olen Lapin vanki"

categories: [Rovaniemi, Lappi, Kittilä]

header:
  og_image: /assets/images/kuvat/hauer-x.jpg

gallery:
  - url: /assets/images/kuvat/vanki-1.jpg
    image_path: /assets/images/kuvat/vanki-1.jpg
    alt: "Levin huippu."
    title: "Levin huippu."
  - url: /assets/images/kuvat/vanki-2.jpg
    image_path: /assets/images/kuvat/vanki-2.jpg
    alt: "Kalervo Palsan kotitalo (Omakuva, 1968)."
    title: "Kalervo Palsan kotitalo (Omakuva, 1968)."
  - url: /assets/images/kuvat/vanki-3.jpg
    image_path: /assets/images/kuvat/vanki-3.jpg
    alt: "Reidar Särestöniemen ateljee (Kevään kukka suopursu kukkii, 1975)."
    title: "Reidar Särestöniemen ateljee (Kevään kukka suopursu kukkii, 1975)."

gallery2:
  - url: /assets/images/kuvat/vanki-4.jpg
    image_path: /assets/images/kuvat/vanki-4.jpg
    alt: "Monta tärkeää asiaa kirkkaana päivänä."
    title: "Monta tärkeää asiaa kirkkaana päivänä."
  - url: /assets/images/kuvat/vanki-5.jpg
    image_path: /assets/images/kuvat/vanki-5.jpg
    alt: "Hetki ennen kaamoksen pimeyttä – keskellä ei mitään, mutta samalla niin lähellä kotia."
    title: "Hetki ennen kaamoksen pimeyttä – keskellä ei mitään, mutta samalla niin lähellä kotia."

---

**Matkailua Lapissa miettien samalla some-Lapin merkitystä.**

Kauan aikaa mielessäni ja suunnittelmissani ollut reissu Utön majakkasaarelle odottaa edelleen toteutumistaan, mutta onneksi toimettomaksi matkailun osalta ei kuitenkaan jäädä. Erään suomalaisen kirjailijan sanoja lainaten olen useasti sanonut ihmisille, että jopa vierailu omassa lähikaupassa voi olla omanlaisensa seikkailunsa, jos sen sellaiseksi mieltää. Kyseisen kirjailijan nimeä en enää muista ja kuva kyseisestä sitaatista on jossain digiarkiston kätköissä. Se olisi aiemmin löytynyt helposti erään entisen maakuntalehden kätevän näköislehtien hakukoneen avulla, mutta kyseinen ominaisuus katosi lehden siirtyessä oululaisten omistukseen.

Mieli kuitenkin joskus vetää vähän kauemmaksi edes lyhyeksi aikaa. Oma seuraava reissuni tulee olemaan perinteinen reissu Kittilään, jossa käyn matkan varrella ihailemassa Kaukosessa Särestöä ja **Reidar Särestöniemen** maalauksia sekä vilkaisemassa **Kalervo Palsan** kotitaloa ja Getsemane-ateljeeta. Yritän arvata, että mikä Palsan lukuisista omakuvista on tällä kertaa asetettu näytille, ellei se ole sama kuin viimeksi.

{% include gallery caption="Eräs perinteinen Kittilän reissu kolmena kuvana: Levin huippu. Kalervo Palsan kotitalo (*Omakuva*, 1968) ja Reidar Särestöniemen ateljee (*Kevään kukka suopursu kukkii*, 1975)."%}

Tällä kertaa suunnitelmissa on myös tehdä visiitti pieneen Kallon kylään Kittilästä, joka sijaitsee noin vartin ajomatkan päässä Kaukosesta länteen. Sukututkimuksen harrastajana olen hyvin tietoinen sukuni liikkeistä Lapissa ja Karjalankannaksella, mutta uusia seutuja on vielä kartoittamatta ja yllätyksiä tulee vastaan tämän väliä. Uusin löytöni on juurikin Kallon kylä, jossa esivanhempiani on asunut vielä 1700-luvulla, kunnes poromiehenä toiminut esi-isäni päätti lähteä etelämmäksi; Rovaniemen, Turtolan ja Ylitorion rajaseudulle.

**Pohjoinen tasavalta**

>"Olen Lapin vanki, sanovat. Mutta sanokoot vain ilkeämieliset pilkkaajat.
>
>Kenellä on suurempi vankikoppi kuin minulla, kenellä on enemmän tuntureita, vaaroja, jokia, sinisempi taivas, väkevämpi tuuli?
>
>Vankikopin seiniä ei ole täällä kukaan nähnyt, täällä on tilaa tähtiin asti.""
>
>– **Pentti Harjumaa**, *Lumesta kirje sinulle* -runokokoelmasta.

Jokaisella on varmasti tunteita omaa syntymä- ja kotipaikkaansa kohtaan. Itse olen viime vuosina joutunut miettimään entistä enemmän ajatuksiani ja tuntemuksiani syntymäpaikastani, koska olen joutunut jakamaan niitä ennen kaikkea ulkomaalaisille, mutta myös perinteisesti ulkopaikkakuntalaisille.

Itselleni tietenkin Lappi ja Rovaniemi ovat syntymäpaikkana kaikkein tärkein vaikka veri, tunteet ja ajatukset välillä vetävät muualle. Olen kuitenkin loppujen lopuksi syntymäpaikkani kasvatti ja muovaama – niin hyvässä kuin pahassa. Itselleni se on pääosin merkinnyt sitä, että olen saanut kasvaa ja elää omalaatuisessa paikassa, joka on kuitenkin myös pieni yhteisö, jossa melkein kaikki ihmiset tuntevat toisensa.

Ehkä parhaiten hyvän, pahan ja ainutlaatuisuuden summaa **Pentti Harjumaan** runo Lapista vankikoppina. Me elämme jossain ainutlaatuisessa ja jopa eksoottisessa paikassa, mutta etäällä muista ja kaikesta vaikka keskenämme voimme muodostaa tiiviin yhteisön. Pieni yhteisö taas tuo aina mukanaan oman ahdistuksensa, josta vapautumisen helpotuksen voi tuntea maailmalla. Minun ei ole kuitenkaan tarvinnut vielä pelätä maailmalla, koska olen nähnyt melkein kaiken mahdollisen jo kotikulmillani, jonka vuoksi minulle ihmisten ja ihmiskohtaloiden surullisuus ja rakuus sekä maailman mahdollinen pimeys ei tule yllätyksenä. Tietenkin mahdollisuutena on myös se, että

Olen vaihtelevassa määrin suhtaunut Lappiin eri tavoin pitkin elämääni. Tuskin olen poikkeus, jos myönnän itselläni olleen välillä hyvin vahvojakin ajatuksia Lapista liittyen sen mahdollisesta itsenäistymisestä tai erikoisaseman saamisesta. En ehkä sellaista haikaile tai odota tässä hetkessä, mutta kulmat näistä ajatuksista ovat varmasti pyöristyneet vain näennäisesti. Ehkäpä Pohjoinen tasavalta ja sen kansalaisuus voisi enemmänkin olla **Timo K. Mukan** kuvailemaa mentaalista kansalaisuutta: antautumista Lapin tarjoamaan kaukaisuuteen ja raakuuteen. Ehkä se on jotain mikä kasvaa meissä, kun kasvamme Lapin äidin kehdossa ja herää aina polttavana tuntemuksena yhä uudelleen ja uudelleen, jos sitä uhataan tai kyseenalaistetaan.

>"Ja vielä eräs aspekti: Pohjoinen tasavalta on perustettu myös puhtaasti henkisellä alueella. Pohjoisen Tasavallan kansalaiseksi voi kuka tahansa tulla missä tahansa. Tämä kansalaisuus merkitsee irtautumista, pakenemista ahdistavasta todellisuudesta periferiaan, pohjoiseen kaukaisuuteen. Pakenemisella ei ole välitöntä vaikutusta asianomaisen normaaliin epänormaaliin elämään; irtisanoutuminen kaavoista (jotka ovat käyneet välttämättömiksi) tapahtuu vain hengessä; sidonnaisuus pysyy, kauneus on katoavaista."
>
>– **Timo K. Mukka**

**Eksotiikka**

Ja kyllähän Lappia ja sen ihmisiä pidetään joskus eksoottisina. Joskus eksotiikaksi riittää jo se, että sattuu olemaan suomalainen – ja vielä sellainen  Aki Kaurismäen elokuvista karannut stereotyyppinen hahmo. Olen kerran Szegedin joulutorilla chilillä maustettua forralt boria maistellessa vastaillut taiwanilaisten kysymyksiin siitä, että asuvatko ihmiset Lapissa sellaisissa tiipissä tai kodissa ja miten me lämmitämme asuntojamme. Ensimmäiseen kysymykseen liittyy toki vahvasti mielikuvat saamelaisista ja heidän kulttuurista. Näin ei ole kuitenkaan aina asianlaita: joskus minulta on myös kysytty, että kulkevatko hevoset vapaina Rovaniemen kaduilla ja miten ne selviävät kylmästä, eikä kysymyksellä tarkoitettu poroja vaikka niin äkkiseltään luulisi.

{% include gallery id="gallery2" caption="Monta tärkeää asiaa kirkkaana päivänä sekä hetki ennen kaamoksen pimeyttä – keskellä ei mitään, mutta samalla niin lähellä kotia."%}

**Postikortti-Lappi muuttuu some-Lapiksi**

>"Lappi tuntuu ottaneen teidät omakseen ja te Lapin, mutta miten on meidän muiden suomalaisten laita? Tunnemmeko me oman Lappimme?"
>
>"Siihen minun on täytyy valitettavasti sanoa, että Oulujoen eteläpuolessa suomalaiset eivät tiedä Lapista sen enempää kuin keski-eurooppalaiset tai etelä-eurooppalaiset."
>
>– **Paroni Paavo von Pandyn** vastaus **Hugo Ahlbergin** esittämään kysymykseen [Nelostie-ohjelmassa](https://elavamuisti.fi/aikajana/inarilla-kokoa-ja-nakoa) vuonna 1965.

Tietenkin turismi sinänsä arvelluttaa, että missä vaiheessa menemmän jonkun peruuttamattoman rajan yli, jolloin etusijalle menevät lopullisesti turistit paikallisten sijaan. Turismi on taasen muuttunut vuosikymmenten aikana autenttisuuteen sen sijaan, että loukkaantumatta voisi paikallisen mattimeikäläisen laittaa seisomaan johonkin seisomaan Lapin puku päällä.

{% include video id="BnordQjuL_w" provider="youtube"%}
